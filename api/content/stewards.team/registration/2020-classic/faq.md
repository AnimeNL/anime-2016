Er komt heel wat kijken bij het organiseren van een festival, dus op deze pagina kan je een aantal
**veelgestelde vragen** terugvinden. Voor andere vragen ben je natuurlijk op zowel WhatsApp als via
[e-mail](mailto:security@animecon.nl) meer dan welkom.

### Is het Theaterhotel niet veel te klein?
Het Theaterhotel is inderdaad een stuk kleiner dan Ahoy, en dit is bewust: AnimeCon Classic is een
meer exclusief festival waarbij we ons richten op een betere, complete ervaring, waarbij we ongeveer
2,000 bezoekers per dag verwelkomen. Verwacht een volwassen evenement met sterke inhoud en goede
organisatie.

### Hebben we dan niet teveel stewards?
Tijdens AnimeCon 2019 in Ahoy waren er 50 stewards, waar we verwachten dat we voor het Theaterhotel
een groep van 25–30 stewards samen zullen stellen. Dit zal in maart en april gaan gebeuren, waarbij
we een selectie maken op basis van vaardigheden, ervaring en beschikbaarheid.

Natuurlijk zijn er ook andere manieren waarop je mee kunt helpen:

  * We zijn een nieuw **Festival Hosts** team aan het opstellen, waarbij je voornaamste taak is om
    vragen van bezoekers te beantwoorden. Eigenlijk net iets andere patrouille shifts! Neem contact
    op met de Peter of Neil mocht je hier interesse in hebben.

  * De [gophers](https://gophers.team/registration/) helpen mee op een andere, maar net zo
    belangrijke manier. Veel stewards hebben het altijd leuk gevonden om mee te helpen met de
    registratie desk, en jullie ervaring zal zeker welkom zijn in het team.

Als je vorig jaar meegeholpen hebt dan kan je sowieso een vrijkaartje van ons krijgen!

### Wanneer zal ik bevestiging van mijn aanmelding ontvangen?
Omdat we verwachten teveel aanmeldingen te ontvangen en niemand in spanning zullen laten zitten,
gaan we dit jaar met gefaseerde aanmeldingen werken. Dit houdt in je in een bepaalde week antwoord
zal krijgen op je aanmelding.

  * Voor de **vroege aanmeldingen** (vóór maart) krijg je bevestiging in de eerste week van maart,
  * Voor de **normale aanmeldingen** (in maart) krijg je bevestiging in de eerste week van april,
  * Voor de **late aanmeldingen** krijg je binnen een week na aanmelding bevestiging.

Natuurlijk nemen we wel direct na aanmelding contact met je op om dit te bevestigen, en zeker te
weten dat ook alle vragen van jouw kant beantwoord zijn.

### Wat zijn de openingstijden van het festival?
AnimeCon 2020 zal bezoekers ontvangen tussen 12 uur op vrijdagmiddag, en 8 uur op zondagavond.
Hiernaast zullen er op donderdagavond mogelijk ook al activiteiten zijn.

We verwachten dat stewards tussen 10 uur 's ochtends op vrijdag en 6 uur 's avonds op zondag
beschikbaar zijn. Buiten die tijden zullen we een _ad hoc_ planning toepassen op basis van de
aanwezige vrijwilligers.

### Hoe zit het met een tweede festival?
Er is nog geen informatie aangekondigd over een tweede, grotere AnimeCon festival in 2020. In elk
geval zullen we pas aanmeldingen gaan accepteren na afloop van AnimeCon Classic, dus midden
juni 2020.

Omdat de details nog niet bekend zijn kunnen we geen toezeggingen doen betreft het stewarden. We
hebben een fantastisch team en houden het liefst iedereen bijeen, maar realiseren ons ook dat het
kleinere festival dit moeilijk maakt.

[« Vorige pagina](/registration/2020-classic/)
