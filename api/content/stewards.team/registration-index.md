Stewards zijn de gastheren en -vrouwen van het festival; de eerste linie in het geval van vragen en
problemen. Als je mee wilt helpen met _crowd management_, leeftijd- en veiligheidscontroles,
escortes voor de VIPs en tevens onze beveiliging en EHBO'ers bij wilt staan, dan zijn we op zoek
naar **jou**!

> Aanmeldingen voor een tweede festival in 2020 zullen pas na afloop van het eerste festival
> aangenomen worden.

## Wat verwachten we van je?

  * Je bent tenminste 18 jaar oud tijdens AnimeCon 2020 (**5–7 juni 2020**) en kunt goed verbaal
    communiceren in zowel het Nederlands als in het Engels.

  * Je bent tussen 10 uur 's ochtends op vrijdag en 6 uur 's avonds op zondag beschikbaar op het
    festival.

  * Je zult tijdens het festival ongeveer 16 uur als steward [ingeroosterd](rooster.html) worden.
    Als je iets _echt_ niet wilt missen dan houden we daar natuurlijk rekening mee!

Als je ergens niet helemaal zeker over bent, neem dan [per e-mail](mailto:security@animecon.nl) even
contact met ons op.

## Wat krijg je van ons?

  * Wij regelen en betalen een [professionele stewardtraining](training.html) voor je, inclusief
    een officieel [ERC](https://erc.europa.eu/) certificaat. Stewards moeten deze training eens per
    twee jaar volgen.

  * De mogelijkheid om [een slaapplaats](hotel.html) in één van de festivalhotels te reserveren. Bij
    voldoende interesse kunnen we ook gezamelijke slaapgelegenheden organiseren.

  * Broodjes, snacks, drinken en verdere versnaperingen tijdens het festival.

  * Een gratis weekendticket voor één van onze festivals _nadat_ je vrijwilliger bent geweest, of
    een volledige vergoeding van je weekendticket.

[Meld je direct aan](aanmelden.html)
