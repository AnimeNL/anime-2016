# Professionele stewardtraining

Stewards zijn niet alleen de gastheren en -vrouwen van het festival, maar zijn ook verantwoordelijk
voor crowd management, verschillende soorten controles, escortes en ondersteunen onze beveiliging
en EHBO teams. We verzorgen een professionele stewardtraining die je elke twee jaar moet volgen,
waarin we je zo goed mogelijk voorbereiden op je werkzaamheden op het festival zelf.

## Wat kost de training?

De training zal volledig door ons vergoed worden. Je reiskosten zijn voor eigen rekening.

## Wanneer zal de training plaatsvinden?

Dit jaar zullen de trainingen plaatsvinden in het weekend van **25 en 26 mei**, alsmede het weekend
van **1 en 2 juni**. De beschikbare dagen zullen we begin maart met je delen. De training zal om
half tien 's ochtends beginnen, en rond een uur of zes aflopen.

## Wat als ik niet bij de training aanwezig kan zijn?

Stewards moeten de training om het jaar volgen. Als je niet beschikbaar kan zijn tijdens deze data
en dit je eerste jaar als steward is, of het langer dan twee jaar geleden is dat je de training voor
het laatst gevolgd hebt, dan zal je niet als steward mee kunnen helpen.

## Waar zal de training plaatsvinden?

De training wordt door het [EHBO College](https://ehbocollege.nl/) aangeboden en zal
[in Amersfoort](https://goo.gl/maps/kB3BcjTC3Ts) plaatsvinden. De locatie is zowel met de auto
als met het openbaar vervoer gemakkelijk bereikbaar.

[Â« Vorige pagina](index.html)
