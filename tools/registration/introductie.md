# So you want to be a steward?

Stewards zijn de gastheren en -vrouwen van het festival; de eerste linie in het geval van vragen en
problemen. Als je mee wilt helpen met _crowd management_, leeftijd- en veiligheidcontroles, escortes
voor de VIPs en tevens onze beveiliging en EHBO'ers bij wilt staan, dan zijn we op zoek naar **jou**!

Meld je direct aan als je deel wilt uitmaken van een te gekke groep vrijwilligers die er samen voor
zorgen dat ook AnimeCon 2019 weer een veilig en fantastisch festival wordt.

## Wat verwachten we van je?

  * Je bent tenminste 18 jaar oud tijdens AnimeCon 2019 (**14–16 juni 2019**) en kunt goed verbaal
    communiceren in zowel het Nederlands als in het Engels.

  * Je bent tussen 10 uur 's ochtends op vrijdag en 6 uur 's avonds op zondag beschikbaar op het
    festival. Indien je voor je eigen slaapaccommodatie zorgt, dan willen we graag dat dit niet
    langer dan 45 minuten reizen betekent.

  * Je zult tijdens het festival ongeveer 16 uur als steward [ingeroosterd](rooster.html) worden.
    Als je iets _echt_ niet wilt missen dan houden we daar natuurlijk rekening mee!

Als je ergens niet helemaal zeker over bent, neem dan [per e-mail](mailto:security@animecon.nl) even
contact met ons op.

## Wat krijg je van ons?

  * Wij regelen en betalen een [professionele stewardtraining](training.html) voor je in Amersfoort.
    Dit zal een volle dag duren en we verwachten dat je hier dan ook volledig bij kunt zijn. Stewards
    moeten deze training eens per twee jaar volgen. De trainingen zullen dit jaar in de weekenden
    van **25 en 26 mei** en **1 en 2 juni** plaatsvinden.

  * De mogelijkheid om [een slaapplaats](hotel.html) in één van de festivalhotels te reserveren,
    alsmede op het goedkopere kampeerterrein direct naast Ahoy. Kosten voor het gebruik van het
    festival's nachtvervoer zullen vergoed worden.

  * Lunch, snacks en versnaperingen tijdens de dag.

  * Een gratis weekend-ticket voor het festival het jaar _nadat_ je vrijwilliger bent geweest.

## Doe je mee?

[Ja, ik ben van de partij!](registratie.html)
