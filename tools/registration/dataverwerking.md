# Dataverwerking

De [Anime 2019](https://animecon.nl) stewardleiding slaat de volgende gevoelige persoonsgegevens op
om je deelname te kunnen ondersteunen:

<ul>
  <li>Je volledige naam, geslacht, geboortedatum, e-mailadres en telefoonnummer</li>
  <li>Indien publiekelijk beschikbaar, een pasfoto</li>
</ul>

De volledige gegevens zijn enkel beschikbaar voor de stewardleiding en het ondersteunende
bestuurdlid. We gebruiken ze uitsluitend voor de organisatie van [Anime 2019](https://animecon.nl),
en om contact met je op te nemen voor mogelijke deelname in toekomstige edities.

Alle [Anime 2019](https://animecon.nl) vrijwilligers zullen je volledige naam kunnen zien. Deelnemers
aan het stewardteam zullen, indien beschikbaar, ook je pasfoto kunnen zien. Bij deelname aan onze
WhatsApp groep zal ook je telefoonnummer gedeeld worden.

Indien je mee doet aan de [professionele stewardtraining](training.html) dan zullen deze gegevens
gedeeld worden met het [EHBO College](https://ehbocollege.nl/). Indien je via ons een
[slaapplaats reserveert](hotel.html) dan zullen deze tevens gedeeld worden met het gekozen hotel,
alsmede een co√∂rdinator binnen de [Anime 2019](https://animecon.nl) organisatie. Deze partijen
zullen uiteraard zorgvuldig met je gegevens omgaan, maar wij kunnen niet garanderen op welke manier.

De gegevens worden opgeslagen op [Google Drive](https://www.google.com/drive/).
Zie [deze pagina](https://privacy.google.com/businesses/compliance/#!?modal_active=none) voor meer
informatie over het AVG-gerelateerde beleid van Google.
